Programmazione I 2024/25 – Esercizi lezione 2 (15/10/2024)


1. Scrivere un programma in C che chiede all'utente il raggio di un cerchio. L'algoritmo calcola e
visualizza l'area di tale cerchio.

2. Scrivere un programma in C che chiede all'utente un valore che rappresenta una temperatura in
gradi celsius, converte il valore in gradi Fahrenheit e visualizza il risultato. NOTA: la formula per la
conversione è gradi_F = gradi_C x 1.8 + 32

3. Scrivere un programma in C che chiede all’utente due valori interi positivi o nulli che rappresentano
in termini di minuti e secondi la durata di un esperimento. Siccome l’utente potrebbe aver inserito
erroneamente questi dati, in particolare specificando un valore di secondi maggiore o uguale a 60, il
programma deve “risistemare” i due valori, calcolando il numero di minuti e secondi effettivi della
durata dell’esperimento, e visualizzare il risultato. Per esempio se l’utente inserisce i valori 2 e 80, il
programma calcolerà che l’esperimento è durato 3 minuti e 20 secondi.

4. Scrivere un programma in C che chiede all’utente la durata di due esperimenti in termini di minuti e
secondi. Il programma deve calcolare la somma delle durate sistemando opportunamente il risultato
in modo tale da visualizzare il numeri di minuti complessivi e secondi. Per esempio, se l’utente
inserisce i valori 3 e 40, e 2 e 50, il programma visualizzerà una durata pari a 6 minuti e 30 secondi.

5. Scrivere un programma in C che chiede all’utente due numeri interi. Il programma calcola e visualizza
la media dei valori acquisti. Si noti che la media è un valore reale.

6. Scrivere un programma in C che chiede all’utente una numero in virgola mobile. Il programma
calcola e visualizza su due righe separate la parte intera e quella decimale di tale numero. Per
esempio, nel caso in cui l’utente inserisce il numero 4.14, il programma visualizzerà
4
0.14

7. Scrivere un programma in C che chiede all’utente un carattere dell’alfabeto minuscolo. Il programma
calcola e visualizza il corrispondente carattere maiuscolo.

8. Scrivere un programma in C che acquisisce un carattere da tastiera e lo visualizza. In seguito, il
programma chiede un altro carattere e lo visualizza.

9. Scrivere un programma in C che conta quanti soldi ha nel portafogli l'utente. In particolare,
l'algoritmo chiede all'utente il numero di banconote da 50, da 20, da 10 e da 5 euro, calcola la
somma complessiva e la visualizza.